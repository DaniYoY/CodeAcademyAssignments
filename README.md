С цел да имаме ефикасен и гладък процес, свързан със задачите за самоподготовка и персоналните проекти, е важно да установим определени правила и конвенции за организацията на репозиторитата:
1. Трябва да има 2 основни директории - "Homework" и "Projects". Който желае може да има и други локално, но се уверете, че не ги push-вате - най-добре ги добавете в .gitignore файла.
2. В директорията "Homework" ще качваме решенията на задачите за самоподготовка, които ще са на края на всяка лекция. Трябва да има отделна директория за задачите от всяка лекция. Името й трябва да започва с индекса на лекцията (или с обща за всички директории представка, последвана от индекса на лекцията), като при едноцифрени индекси добавяме '0' за да можем да сортираме и лексикографски, и по ред на лекцията, едновременно, например: 
"Homework_09_Arrays_Pointers_CStrings"
"Homework_10_Functions"
или
"09_Arrays_Pointers_CStrings"
"10_Functions"
или
"HW_09"
"HW_10"
Важното е да има конвенция и да се запазва сортирането.
3. В "Projects" ще качваме по-големите соло проекти/задачи, като всеки проект ще е в отделна под-директория.
4. Трябва да имаме валиден .gitignore файл, който да изключва всички видове файлове, освен сорс код файлове(.h и .cpp) и файлове с тестови данни(когато започнем да пишем програми, които достъпват файлове). Т.е. не трябва да се качват персонални папки и файлове, документи, записки, чернови, файлове, специфични за различни среди за разработка, изълними файлове (.еxe), обектни файлове (.o, .obj), и.н.
5. Недейте да качвате празни папки или файлове. Също, не качвайте файлове, в които няма прогрес по заданието - например "заготовки" и празни main функции. Целта е да може с бърз поглед да се ориентираме по какво има прогрес и по какво - не.
6. Може да има и допълнителни насоки относно организацията и файловата структура, които ще могат да бъдат намерени преди условията на задачите или във самите условия.
Пишете по всяко време ако има въпроси.
